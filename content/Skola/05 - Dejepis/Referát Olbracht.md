---
date: 2024-09-28T14:52
tags:
---
Při hledání témata na referát jsem našel několik zajímavých míst a osobností. Například Obecní dům, semilský zámek, nebo jeden z několika kostelů. U osobností jsem zvažoval F. L. Riegra, Antala Staška, nebo Pavla Tigrida. Nakonec jsem zvolil spisovatele Ivana Olbrachta, vlastním jménem Kamila Albrechta Zemana.

Kamil se v Semilech roku 1882 narodil a studoval zde základní školu, poté však ve studiích pokračoval v jiných městech, gymnázium ve Dvoře Králové a vysokou školu nejdříve v Berlíně a Praze práva, poté přešel na historii a zeměpis. Už na střední škole podepisoval svá literární díla pod pseudonymem Ivan Olbracht. Toto jméno se později stalo jeho občanským.

Ivan Olbracht byl součástí České sociálně demokratické strany, kde patřil k marxistické levici, a poté i členem Komunistické strany Československa. Často cestoval, nejčastěji do Ruska, kde byl také politicky činný, účastnil se 2. kongresu Komunistické internacionály. Byl redaktorem časopisu Rudé právo. Ale po pár letech byl vězněn za příliš revoluční komunistické názory, a rok po druhém propuštění podepsal tkz. manifest sedmi, což byl protest proti nové linii Komunistické strany Československa. Kvůli tomu byl z KSČ vyloučen.

Poté si dal od politiky přestávku, pobýval v Podkarpatské Rusi, kde založil i školu na podporu dost zaostalého kraje. Město, v té době vesnice, ve kterém pobýval bylo Koločava, které je v dnešní době partnerským městem Semil. Po jeho návratu do čech opět vstoupil do strany.

V jeho dílech se věnoval často sociálním otázkám či socialismu. Pro studium pro jeho nadcházející díla bral inspiraci v již zmíněné Podkarpatské Rusi.
Mezi jeho díla patří soubor tří povídek O zlých samotářích, Žalář nejtemnější, nebo Podivné přátelství herce Jesenia.

V Semilech je na Ivana Olbrachta několik odkazů. Jmenuje se po něm základní škola na Komenského náměstí a také gymnázium položené výše na kopci. V jeho rodném domě poblíž náměstí je muzeum a Pojizerská galerie, kde se pořádají různé krátkodobé výstavy a dvě stálé expozice. Dříve tam také bylo informační centrum Semil.